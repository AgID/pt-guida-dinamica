---
title: "Avere sicurezza dei propri dati e disponibilità dei servizi"
link_forum:
link_faq:
link_piano_triennale:
---

## Cloud

### Cos’è

Il cloud è un modello di infrastrutture informatiche che consente di disporre
tramite internet di un insieme di risorse di calcolo (ad es. reti, server,
storage, applicazioni e servizi) erogate come un servizio. Il PT 2017-2019 ha
introdotto il modello Cloud della PA che descrive l’insieme di infrastrutture IT
e servizi cloud qualificati da AGID a disposizione della PA. 

### Come funziona

Questo modello semplifica la gestione dei sistemi informativi, trasformando le
infrastrutture fisiche in servizi virtuali e migliorando i processi di
erogazione dei servizi della PA verso i cittadini.

### Quali sono i possibili vantaggi

Il Cloud della PA introduce vantaggi significativi rispetto alle tradizionali
soluzioni hardware, consentendo di usufruire delle applicazioni da qualsiasi
dispositivo in qualsiasi luogo tramite l’accesso internet, garantendo elevati
standard di sicurezza ed affidabilità e incrementando il livello di
disponibilità dei servizi al cittadino.
