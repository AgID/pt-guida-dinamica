---
title: "Disporre della carta d’identità in formato elettronico"
link_forum:
link_faq:
link_piano_triennale:
---

## CIE: cos’è?

La Carta Identità Elettronica è documento personale che attesta l’identità del
cittadino. Realizzato su supporto plastico, è dotato di elementi di sicurezza e
di un microchip a radiofrequenza (RF) che memorizza i dati del titolare.

## CIE: come funziona?

La CIE può essere richiesta alla scadenza della propria Carta d’identità (o in
seguito a smarrimento, furto o deterioramento) presso il Comune di residenza o
di dimora che hanno attivato il servizio di emissione. Per velocizzare le
operazioni di rilascio è possibile prenotare un appuntamento sul sito
agendacie.interno.gov.it. La Carta è spedita direttamente al cittadino, presso
il Comune o presso un indirizzo indicato. L’emissione della CIE nelle sedi
estere dei consolati ne permetterà il rilascio anche agli italiani residenti
all’estero.

## CIE: quali possibili vantaggi?

La CIE è l’evoluzione del documento di identità in versione cartacea, che i
cittadini possono utilizzare in modo sicuro in quanto dotata di una componente
elettronica di protezione dei dati anagrafici, della foto e delle impronte del
titolare da rischi di contraffazione. I cittadini possono utilizzare la CIE come
strumento per l’autenticazione in rete; come fattore abilitante per
l’acquisizione dell’identità digitale SPID e per la fruizione di ulteriori
servizi a valore aggiunto, in Italia e in Europa.

