---
title: "Accedere ai dati aperti della PA"
link_forum:
link_faq:
link_piano_triennale:
---

## Dati.gov.it: cos’è?

Il catalogo nazionale dei dati rilasciati in formato aperto dalle pubbliche
amministrazioni.

## Geodati.gov.it: cos’è?

Il catalogo nazionale dei dati territoriali rilasciati in formato aperto dalle
pubbliche amministrazioni.

## Dati.gov.it: come funziona?

Le sezioni del portale sono dedicate a: ricercare i dati: nel catalogo sono
disponibili i metadati dei dataset, classificati per categorie tematiche; fare
open data: sono riportate le risorse utili ad attuare il processo di apertura
dei dati; usare i dati: sono fornite indicazioni tecniche agli sviluppatori per
utilizzare i dati.

## Geodati.gov.it: come funziona?

Il portale, che raccoglie i dati geospaziali e i relativi servizi disponibili
presso le PA, presenta due funzionalità tipiche di un servizio di catalogo: la
consultazione dei metadati, accessibile a tutti; la gestione dei metadati,
riservata alle Pubbliche Amministrazioni accreditate.

## Quali possibili vantaggi?

I cataloghi nazionali di dati aperti rendono disponibili risorse utili ad
approfondire il tema dei dati aperti e a migliorare la qualità dei dati esposti,
contribuendo a valorizzare il patrimonio informativo pubblico nazionale. La
diffusione di queste informazioni favorisce la crescita economica e produttiva,
la ricerca, l’innovazione, la competitività e incoraggia la partecipazione dei
cittadini alla vita pubblica.
