---
title: Come nasce il piano triennale
---

Previsto dal CAD (art. 14-bis, lettera b) e dalla Legge di stabilità 2016 (art.
1, comma 513 e seguenti), il Piano Triennale è stato costruito sulla base del
Modello strategico di evoluzione del sistema informativo della Pubblica
Amministrazione e ha come riferimento le azioni, la definizione dei fabbisogni
finanziari e gli indicatori indicati nella Strategia per la Crescita Digitale,
secondo le linee guida del Governo e in coerenza con gli obiettivi e i programmi
europei per la trasformazione digitale. 

## 2015 Strategia per la Crescita Digitale 
Rappresenta l’Agenda Digitale italiana
approvata dal Governo e dalla Commissione Europea.

## 2016 Modello Strategico ICT 
Individua gli elementi tecnici abilitanti per
realizzare l’Agenda Digitale.

## 2017 Piano Triennale ICT 
Declina azioni e obiettivi da raggiungere per ogni
elemento del modello.
